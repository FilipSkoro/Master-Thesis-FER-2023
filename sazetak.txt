Simulator tračničkog prometa zasnovan na max-plus algebri

Ovaj rad opisuje implementirani simulator tračničkog prometa koji je zasnovan na max-plus algebri. Simulator omogućava definiranje parametara elemenata sustava, 
kao što su topologija tračničkog sustava, trajanje putovanja itd. Pomoću grafičkog korisničkog sučelja, korisnici mogu unositi parametre elemenata sustava te prikazati 
rad simuliranog sustava u ubrzanom vremenu. Korištenjem unesenih podataka, simulator određuje max-plus model sustava i na osnovu tog modela proračunava svojstva sustava. 
U sklopu rada spomenuto je i nekoliko srodnih radova, objašnjena je teorijska pozadina, formulacija i implementacija simulatora te je ispravnost rada simulatora potvrđena 
i prikazana na tri različita primjera.

ključne riječi: simulator, tračnički promet, simulacija tračničkog prometa, max-plus algebra, max-plus model sustava, Petrijeva mreža, analiza tračničkog prometa
